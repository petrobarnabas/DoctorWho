Doctor Who

A Ki vagy, doki? (Doctor Who) 1963 óta műsoron levő, a BBC által készített brit televíziós sci-fi sorozat. A sorozat egy rejtélyes, földönkívüli időutazó kalandjairól szól, aki magát a „Doktornak” nevezi. TARDIS (Time And Relative Dimensions In Space) nevű időgépével tett utazásai során kísérőivel együtt bejárja az időt és a teret, különféle problémákat (a legtöbb epizódban, habár nem kizárólag, agresszív földönkívüliek okozta vészhelyzeteket) megoldva és kalandokba keveredve.

A sorozat szerepel a Guinness Rekordok Könyvében is, mint a világ leghosszabb ideig műsoron levő sci-fi sorozata, s amely egyúttal a brit popkultúrának is része. A sorozat sok elismerést kapott képzeletdús történeteiért, kreatív, kis költségű speciális effektjeiért, és az (eredetileg a BBC Radiophonic Workshop által készített) elektronikus zene úttörő használatáért. Nagy Britanniában és máshol is kultusz-sorozat lett és a brit tévés szakma generációira volt hatással, akik közül sokan a sorozatot nézve nőttek fel. A kritikusok és a közönség az egyik legjobb brit műsornak tartotta és 2006-ban elnyerte a legjobb drámasorozatnak járó BAFTA-díjat, ezen kívül pedig 2005 óta ötször egymás után nyert dráma kategóriában a National Television Awards-on. Ez annál inkább meglepő, mivel hangvétele könnyed (például ritka, hogy főszereplő meghalna benne), sokszor komikumra játszik, illetve, az angol irodalmi hagyományoknak megfelelően, sok esetben alkalmaz horror- vagy fantasy kliséket. Ennek ellenére, köszönhetően az ötletekkel teli forgatókönyvíró(k)nak, a sorozat igen mély vagy drámai hangvételű epizódokat is tartalmaz, amelyek általában kiváltják a kritikusok elismerését.

A sorozat eredetileg 1963 és 1989 között volt műsoron, majd 1996-ban még egy televíziós filmet is készítettek belőle. A sorozatot 2005-ben sikeresen újraindították. Az új sorozatot a BBC Wales készíti (a produkció költségének egy részét a Canadian Broadcasting Corporation (CBC) állta, akik társproducerként vannak feltüntetve a stáblistán, de nem rendelkeznek kreatív beleszólási joggal). A Doctor Who-nak több médián is készültek spin-offjai (mellékágai), beleértve a 2006–2009-ben sugárzott Torchwood és a 2007-ben indított The Sarah Jane Adventures című televíziós sorozatokat. Magyarországon eddig 2006 és 2008-ban az új sorozat első-második évadát mutatta be az RTL Klub és a Cool TV Ki vagy, doki? címmel, majd 2010-ben ugyanezzel a címmel az AXN Sci-Fi bemutatta a harmadik és negyedik évadot is a Speciális epizódokkal együtt. Az ötödik és hatodik évad 2011-ben került adásba. Összesen eddig 245 történet (rész) készült, amely több mint 804 epizódnak felel meg. A régi évadok ugyanis kevesebb, de hosszabb (1,5-2,5 órás) részeket tartalmaztak, 4-6 25 perces epizódra vágva. A sorozatot jelenleg a Filmbox Plus adja.


9. doki

Amikor a sorozatot újraa kezdték 2005-ben az első (az eredeti sorozatot is számítva 9.) dokit Christopher Eccleston alakította.

https://en.wikipedia.org/wiki/Ninth_Doctor


10. doki

A következő dokit David Tennant alakította 47 részen keresztül. Könnyen felismerhető Converse surranójáról.

https://en.wikipedia.org/wiki/Tenth_Doctor


11. doki

A 11. doki megformálója Matt Smith lett. Különös ismertetőjele a csokornyakkendője. Kedvenc étele: halrudacskák vaníliamártással.

https://en.wikipedia.org/wiki/Eleventh_Doctor


12. doki

A 12. doki Peter Capaldi lett. érdekesség, hogy ő már szerepelt egy korábbi részben.

https://en.wikipedia.org/wiki/Twelfth_Doctor


13. doki

Jodie Whittaker lett az első női doki. Az aktuális, 13. dokit jelenleg is ő játssza.

https://en.wikipedia.org/wiki/Thirteenth_Doctor


Regenerálódás

Mint látszik a sorozat főszereplői nem állandóak, hanem 2-3 évente lecserélődnek.

Hogy a nézők ne akadjanak ki egy látványos cserén, de a sorozat mehessen tovább, így a törtánet szerint a doki nem meghal, hanem regenerálódik, így új testet ölt.



TARDIS

Time And Relative Dimension In Space

A Doktornak az időgépe, amely belül nagyobb, mint kívül, és Kaméleon Áramköre révén képes a környezetéhez alkalmazkodni.

1963-ban az áramkör meghibásodott, azóta egy 50-es évekbeli kék színű, angol rendőrségi telefonfülke alakjában fixálódott. A TARDIS sokkal nagyobb belül, mint kívül, mivel a belseje külön dimenzióban helyezkedik el. A TARDIS maga is egyfajta élőlény és eléggé rejtélyes szimbiotikus kapcsolatban van a Doktorral (pl. minden idegen nyelvű beszédet, írást lefordít és közvetlenül a Doktor és utasa agyába sugároz).

Tardis Londonban: https://www.google.com/maps/place//@51.4921374,-0.1928784,3a,75y,291.8h,71.14t/data=!3m7!1e1!3m4!1sc9UMhWP_MWm9U0L48xEjYw!2e0!7i13312!8i6656!4b1!4m2!3m1!1s0x0:0xad8352768ee1781a?hl=en

TARDISt az űrbe!: https://www.kickstarter.com/projects/whattravissays/launch-a-tardis-into-space

Videótár

<iframe class="embed-responsive-item" src="https://www.youtube.com/embed/wU2BqLHft7M" frameborder="0" allow="autoplay; encrypted-media" allowfullscreen></iframe>

<iframe class="embed-responsive-item" src="https://www.youtube.com/embed/XCt6f1Ttmy4" frameborder="0" allow="autoplay; encrypted-media" allowfullscreen></iframe>

<iframe class="embed-responsive-item" src="https://www.youtube.com/embed/xQE2EmZm8f0" frameborder="0" allow="autoplay; encrypted-media" allowfullscreen></iframe>

<iframe class="embed-responsive-item" src="https://www.youtube.com/embed/9zFFXW9SG2A" frameborder="0" allow="autoplay; encrypted-media" allowfullscreen></iframe>
